---
title: Pro přednášející
description: Důležité informace pro přednášející
---

## Vstup - registrace

Přednášející mají přednostní vstup do areálu. Pro rychlejší odbavení pomůže, pokud budete mít po ruce kód vaší vstupenky (např. `#a1b2c`).

U vstupu se seznámíte s týmem [uvaděčů](../organizacni-team/uvadeci.md), kteří vám budou pomáhat s vaší přednáškou.

## Průběh přednášky či workshopu

Je jen na vás, jakým způsobem budete svoji přednášku či workshop koncipovat a jak daný čas využijete - pokud to bude k tématu.

Do sálu, kde budete přednášet se dostavte s 5 minutovým předstihem (před přednáškou máte 5 minut na přípravu).

S připojením počítače na projektor, mikrofonem nebo čímkoliv dalším vám pomůže uvaděč - každá přednáška má stanoveného [uvaděče](../organizacni-team/uvadeci.md), který se stará o to, aby vše proběhlo tak jak má.

### Přednášky

Každá přednáška bude uvedená organizátory - řekneme pár slov o vás (řečníkovi) a o čem bude vaše přednáška.

Vzhledem k naplněnému programu a minimálním rezervám prosíme o respektování přiřazeného času (viz. [Časový rozpis](../program/#casovy-rozpis)) - budeme muset končit opravdu na čas. Pokud chcete diskuzi, musíte si na to vyčlenit část přiřazeného času.

Přednášky se budou nahrávat a je nutné použít mikrofon.

### Workshopy

Ohledně času platí to samé co pro přednášky - striktní dodržování časového rozpisu v případě že něco následuje, ale pokud ne, pak se workshop může protáhnout dle libosti.

Workshopy se nebudou nijak nahrávat.

## Vybavení sálů

Ve všech sálech bude k dispozici projektor s připojením přes HDMI. Budeme mít nějaké erární redukce, ale raději s tím nepočítejte.

V každém sále bude pro přednášející k dispozici:

* projektor (HDMI)
* wifi internet
* 230V zásuvky
* balená voda

### Erární notebook na prezentaci

Pokud nebudete moci použít svůj počítač, pak budete moci použít jeden z našich erárních. K dispozici bude minimálně 1x notebook s Windows a 1x s macOS.

### Záznamová technika

Přednášky ve velkém a malém sále se budou audiovizuálně nahrávat, bude tedy nutné používat mikrofon.

## Soubory - PowerPoint prezentace, přílohy atp.

Pro přednášející máme speciální Google Drive složku, kam se ukládají všechny prezentace. Tato složka bude přístupná na erárních počítačích.

Pro přístup k této složce kontaktujte organizátora "[tree](../organizacni-team/#hlavni-team)".

## Občerstvení

Ve všech sálech bude k dispozici balená voda a v rámci akce budeme přednášejícím nabízet drobné pohoštění ve formě chlebíčků.

Oběd a večeři si můžete objednat jako běžní návštěvníci skrz náš hromadný rozvoz, jídelní lístek bude k dispozici u vstupu.

### Přístup na snídani

Jako přednášející máte volný přístup na naší "raut" snídani. Teplé nápoje si můžete zakoupit v kavárně.
